Questo primo laboratorio tratterà i casi d’uso per un sistema di rubrica telefonica. Un utente del sistema, identificato da uno username, può gestire una rubrica telefonica, che include una lista di contatti (massimo 100). 
Ogni contatto è caratterizzato da un nome univoco, una descrizione, e uno o più numeri di telefono (fisso casa, ufficio, cellulare, etc). 
L'utente può inserire nuovi contatti nella rubrica telefonica, rimuovere quelli presenti, o aggiornarne i dati. I contatti possono essere aggiunti in modalità “protetta”, in modo da impedire la rimozione dalla rubrica. 
Il sistema deve anche consentire la ricerca di un contatto presente in rubrica, inserendo il nome del contatto oppure un numero di telefono. 
Il sistema prevede anche un utente amministratore che, oltre alle attività precedenti, può monitorare le attività svolte dagli altri utenti.
